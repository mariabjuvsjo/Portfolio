---
Title: Colors
Description: Analyse colors.
---

Färg Analys
=======================

Denna uppgift handlar om att analysera val av färg, typsnitt och färgsättning hos tre stora butikers webbplatser som även har online handel.

Urval
-----------------------

###Svenska E-handel.

Jag har valt att jämför tre svenska webbplatser där man kan handla genom e-handel. De tre jag valt är ICA, HEMKÖP och JORDKLOK (en ekologisk e-butik med allt från granola och kaffe till balsam och hudvård.)
Jag valde dessa tre för att två av dem har samma målgrupp och ungefär samma färgkänsla i webbplatsen och den sista har ett helt annat färgtema och en lite annan målgrupp. Detta gör att man både kan se på jämlikheter och också olikheter mellan dessa 3 webbplatser:
<ol>
<li>ICA - https://www.ica.se/</li>
<li>HEMKÖP - https://www.hemkop.se/</li>
<li>JORDKLOK - https://www.jordklok.se/</li>
</ol>


Metod
-----------------------

Min metod för att göra analysen är att se på likheter och olikheter mellan webbplatserns färgval och typsnitt. Jag kommer använda mig av en färgpipett från firefox devtools för att få fram de olika färgkoderna och sedan klistra in dem i color.adobe för att se hur webbplatsen har tänkt och om de medvetet gjort ett val av färgschema.

Resultat
-----------------------

###ICA

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fcece7">
<td style="height: 50px; width: 50px; background-color: #f7c9de">
<td style="height: 50px; width: 50px; background-color: #e13205">
<td style="height: 50px; width: 50px; background-color: #9b0600">
</tr>
</table>

Om man börjar att titta på resultatet från Icas hemsida så skulle jag nog säga att deras färgval mest liknar ett monokromt färgschema. Det som imponerar på mig är hur allt i färgväg verkligen flyter ihop och det är aldrig något som irriterar ögat, även efter att ha tittat igenom varenda sida.

 Accent-färgen är samma över alla länkar och återkommer även väldigt subtilt och stilfullt på andra ställen. Det finns även en annan accent-färg som visar att länken är aktiv. Färgerna på webbplatsen speglar även ICAs röda logga. Även bilderna känns som att de är medvetet skapta för att matcha färgerna på hemsidan.

När det kommer till rubriker så matchar även här valet av typsnitt loggan. Man använder sans-serif i både rubriker och brödtext. Och även när det gäller typsnitt så vilar ögat mjukt genom all text.



![ica](../image/ica.png?w=500&save-as=jpg)

###HEMKÖP

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #424242">
<td style="height: 50px; width: 50px; background-color: #861f41">
<td style="height: 50px; width: 50px; background-color: #ffdcda">
<td style="height: 50px; width: 50px; background-color: #ee1c2e">
<td style="height: 50px; width: 50px; background-color: #ffdd53">


</tr>
</table>

Nästa sida jag tittat på är Hemköp. Deras färgval liknar mest ett triad färgschema, även om det inte är helt alla färger som spelar med. En blanding av triad och monokromt skulle det också kunna vara. Man har valt att inte ha någon specifik accent-färg. Ibland är det svart som markerar när man hovrar över en länk, ibland den gammeldagsa rosa som markerar att man är inne på en länk och ibland ingen färgskiftning alls när man hovrar över en länk. 

Eftersom Hemköpslogga har en ganska speciell och kanske inte så läsvänlig stil så kan jag förstå att typsnittet är svårt att matcha. Men man kan konstatera att typsnittet inte alls matchar loggan. Hemköp har Serif tysnitt i rubrikerna och sans-serif i brödtexten. Man skulle ju kunna tänka att rubrikerna kunde vara sans-serif eftersom loggan är det.

![hemköp](../image/hemkop.png?w=500&save-as=jpg)

För egen del tycker jag att webbplatsen känns rörig och inget riktigt flow man känner sig inte heller riktigt trygg när det kommer till färgerna och typsnitt. 

Jag kan konstatera att det är mycket troligt att man valt rött och gult som färg, då det är mycket vanligt när man vill locka kunder att tro att priserna är billiga. För mig blir det även här förvirrande då man har svårt att förstå om det är den gula eller röda färgen som symboliserar extrapris, då de blandar färgerna lite här och var.

![hemköp2](../image/hemkop2.png?w=400&save-as=jpg)
Bildtext: Vilken vara är nedsatt?

###JORDKLOK

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #4c714b">
<td style="height: 50px; width: 50px; background-color: #d3e4c8">
<td style="height: 50px; width: 50px; background-color: #fad164">
<td style="height: 50px; width: 50px; background-color: #8d3c3f">
<td style="height: 50px; width: 50px; background-color: #11273b">


</tr>
</table>

Webbplatsen Jordklok som ägnar sig åt att sälja ekologiska produkter på nätet har verkligen valt färger som går hand i hand med temat ekologiskt och Jord. Färgerna är murriga och dova och påminner om bark, trä och skymning. Färgerna skapar ett lugn och även om man vill sälja varor och skylta med låga priser så låter man de lugna färgerna gå framför annars skrikiga reapriser. I grunden ser färgvalen ut att ha ett komplementfärgpar även om det inte matchar helt med color.adobe. 

Färgerna ligger kanske inte super nära varandra på färgskalan men de kompletterar varandra med samma ton. Sedan har varje komplementfärgpar ett analogt och eller kan också vara ett nyansfärgschema. Både den mörkblå, gröna och bruna färgen har olika ljusare toner av sin egen färg. Typsnittet på rubrikerna är samma som loggan och riktigt snyggt. 

![jordklok](../image/jordklok.png?w=500&save-as=jpg)

Analys
-----------------------

jag vill börja och se på skillnaderna mellan Jordklok och de andra två butikerna. Man kan verkligen se att Jordklok riktar sig till en mer nischad publik som uppskattar ekologiska produkter och kanske inte söker så mycket efter reapriser utan bra produkter. Medan både Ica och Hemköp såklart riktar sig till den stora massan som alltid letar efter det bästa priserna och därav har de valt den lite mer skrikiga färgen rött och i hemköps fall även den gula som båda förmedlar billigt och "skynda och fynda" känslan. 

När det kommer till val av färgsättning tycker jag både att ICA och Jordklok har gjort ett fantastiskt jobb, medan Hemköps webbplats skulle behöva sig en upputsning. Man blir glad när man upptäcker att när man hovrar över hjärtat som finns uppe i högra hörnet på varje produkt hos Jordklok  så får det samma barkiga bruna färg som en av accent-färgerna.

Ica har också super subtila och genomtänkta accent-färger, medan när man är inne på Hemköp har man ingen anning om vilken färg man kan förvänta sig när man hovrar över en länk.

Man hittar såklart många likheter i färgvalen hos hemsidorna. De har ju trots allt samma syfte, att sälja varor. Färgschemat är ofta monokromt eller analogt eller komplement, man vill kanske inte ha färger som sticker ut för mycket, hade det istället vart en hemsida för en designer eller webutvecklare hade förmodligen färgerna och typsnitten varit lite mer "wild and crazy".

En reflektion jag gjort i samtal med en vän som jobbar som kommunikatör på ett stort mediebolag, är att jag tycker inte att man ska stirra sig blind på adobes olika val av färger i de olika färgschemarna. Det kan man även se när man tittar på de hemsidor som jag analyserat, där ingen av färgkombinationerna matchade ett exakt färgschema hos color.adobe. Man kan såklart alltid utgå från schemat och i teorien är det den bästa matchningen man får. Men ibland får man även ha lite fingertoppskänsla och se vad som matchar, vilket jag tycker både ICA och JORDKLOK har gjort riktigt bra.

Jag har som sagt inte kunnat hitta några färgkombinationer som matchar exakt de färgscheman som color.adobe ger ut. Men man kan däremot se åt vilket schema som webbplatserna lutar åt. 

För att knyta ihop säcken skulle jag absolut säga att Ica är vinnare i denna analys och Jordklok en klar två, liksom att Hemköp förtjänar en lika klar sista placering.

Icas hemsida är så snygg och jag älskar att man har samma färg oavsett vilken länk man hovrar över. Typsnittet känns också super genomtänkt på alla ställen från h1 till h6 och brödtext.

Jordklok har gjort väldigt fina färgval och jag älskar typsnittet till rubrikerna. Är det något jag stör mig på är det navbaren som har väldigt raka kanter och hårt typsnitt medan resten av landnings sidan har mjuka former. Hade jag varit webdesigner hade jag kanske valt en beige-liknande bakgrund istället för en helt vit och ett mjukare typsnitt i navbaren. 

Om jag inte visste att detta var en webbplats som sålde ekoprodukter och heller inte fick se namnet som spelar på eko, så skulle ändå en av mina första gissningar vara att detta hade något med eko att göra. Så där tycker jag verkligen att Jordklok har lyckas förmedla rätt känsla.

Min slutsats av denna analys är att vid första anblick av en webbplats tror man kanske inte att färgsättning spelar så stor roll. Men när man går på djupet och analyserar kan man verkligen se att det är med den rätta färgsättningen som man kan skilja agnarna från vetet. Ica och Hemköp har kanske tänkt samma grundtanke med när det gäller färg men har man inte en genomtänkt plan för sin färgsättning på sin webbplats blir det väldigt B som i Hemköpsfall och ett mål i krysset för ICA som verkligen planlagt varenda liten färgkod. I Jordklokts fall så tycker jag färgen är inspirerande och välgenomtänkt men det hade behövts lite mer planläggning av layout och typografi.
 Kontentan är att färg är otroligt viktigt för om vi väljer att stanna på en webbplats eller inte.




Referenser
-----------------------

I denna analys har jag inte använt mig utav några referenser.

Övrigt
-----------------------

Författare. Maria Bjuvsjö
